<html><head>
<meta http-equiv="content-type" content="text/html; charset=windows-874"></head><body bgcolor="FFDA89"><center><table> <tbody><tr><td><font color="blue">ฝ</font></td><td>พยัญชนะตัวที่ ๒๙ นับเป็นพวกอักษรสูง.</td></tr><tr><td>  </td></tr><tr><td>  </td></tr><tr><td><font color="blue">ฝน ๑</font></td><td>น. นํ้าที่ตกลงมาจากเมฆเป็นเม็ด ๆ; ลักษณนามใช้นับอายุ หมายความว่า</td></tr><tr><td>   </td><td>รอบปี, ขวบปี, เช่นควาย ๓ ฝน คือ ควายที่มีอายุ ๓ ปี เขาผ่านร้อนผ่านหนาว</td></tr><tr><td>   </td><td>มา ๑๘ ฝน.</td></tr><tr><td>  </td></tr><tr><td>  </td></tr><tr><td><font color="blue">ฝนชะช่อมะม่วง</font></td><td>น. ฝนที่ตกเล็กน้อยประปรายในเดือนมกราคมถึงเดือนมีนาคม</td></tr><tr><td>   </td><td>ซึ่งเป็นระยะที่มะม่วงออกช่อพอดี, ฝนชะลาน ก็เรียก.</td></tr><tr><td>  </td></tr><tr><td>  </td></tr><tr><td><font color="blue">ฝนชะลาน</font></td><td>น. ฝนชะช่อมะม่วง ชาวนาเรียกว่า ฝนชะลาน เพราะมักตกใน</td></tr><tr><td>   </td><td>ระยะเวลาที่ยังนวดข้าวไม่เสร็จ.</td></tr><tr><td>  </td></tr><tr><td>  </td></tr><tr><td><font color="blue">ฝนซู่</font></td><td>น. ฝนเม็ดใหญ่ที่ตกลงมาซู่ใหญ่เพียงครู่เดียวแล้วหยุด, ฝนไล่ช้าง</td></tr><tr><td>   </td><td>ก็เรียก.</td></tr><tr><td>  </td></tr><tr><td>  </td></tr><tr><td><font color="blue">ฝนตกก็แช่ง ฝนแล้งก็ด่า</font></td><td>(สํา) การทําอะไร ๆ จะให้ถูกใจคนทั้งหมดนั้นเป็นไปไม่ได้. </td></tr><tr><td>   </td><td>ว. ทําอย่างไร ๆ ก็ไม่ถูกใจสักอย่าง.</td></tr><tr><td>  </td></tr><tr><td>  </td></tr><tr><td><font color="blue">ฝนตกก็แช่ง ฝนแล้งก็ด่า</font></td><td>(สํา) การทําอะไร ๆ จะให้ถูกใจคนทั้งหมดนั้นเป็นไปไม่ได้. </td></tr><tr><td>   </td><td>ว. ทําอย่างไร ๆ ก็ไม่ถูกใจสักอย่าง.</td></tr><tr><td>  </td></tr><tr><td>  </td></tr><tr><td><font color="blue">ฝนตกขี้หมูไหล</font></td><td>(สํา) ก. พลอยเหลวไหลไปด้วยกัน, มักใช้เข้าคู่กับ คนจัญไรมาพบกัน</td></tr><tr><td>   </td><td>ว่า ฝนตกขี้หมูไหล คนจัญไรมาพบกัน.</td></tr><tr><td>  </td></tr><tr><td>  </td></tr><tr><td><font color="blue">ฝนตกไม่ทั่วฟ้า</font></td><td>(สํา) ก. ให้หรือแจกจ่ายอะไรไม่ทั่วถึงกัน.</td></tr><tr><td>  </td></tr><tr><td>  </td></tr><tr><td><font color="blue">ฝนตกไม่มีเค้า</font></td><td>(สํา) น. เรื่องที่เกิดขึ้นโดยไม่มีวี่แววหรือไม่ได้คาดคิดไว้ก่อน.</td></tr><tr><td>  </td></tr><tr><td>  </td></tr><tr><td><font color="blue">ฝนตกอย่าเชื่อดาว</font></td><td>(สํา) ก. อย่าไว้วางใจใครหรืออะไรจนเกินไป, มักใช้เข้าคู่กับ มีเมียสาว</td></tr><tr><td>   </td><td>อย่าเชื่อแม่ยาย ว่า ฝนตกอย่าเชื่อดาว มีเมียสาวอย่าเชื่อแม่ยาย.</td></tr><tr><td>  </td></tr><tr><td>  </td></tr><tr><td><font color="blue">ฝนทอง</font></td><td>น. เครื่องหมายรูปสระ เป็นรูปรอยขีดเดียวดังนี้ ? สําหรับเขียนบน</td></tr><tr><td>   </td><td>พินทุ อิ เป็นสระ อี; ชื่อขนมชนิดหนึ่ง.</td></tr><tr><td>  </td></tr><tr><td>  </td></tr><tr><td><font color="blue">ฝนเทียม</font></td><td>น. ฝนที่เกิดจากกรรมวิธีทางวิทยาศาสตร์ เช่นโดยการโปรย</td></tr><tr><td>   </td><td>นํ้าแข็งแห้งในอากาศ.</td></tr><tr><td>  </td></tr><tr><td>  </td></tr><tr><td><font color="blue">ฝนไล่ช้าง</font></td><td>น. ฝนเม็ดใหญ่ที่ตกลงมาซู่ใหญ่เพียงครู่เดียวแล้วหยุด, ฝนซู่</td></tr><tr><td>   </td><td>ก็เรียก.</td></tr><tr><td>  </td></tr><tr><td>  </td></tr><tr><td><font color="blue">ฝนสั่งฟ้า</font></td><td>(ปาก) น. ฝนที่ตกหนักตอนปลายฤดูฝน.</td></tr><tr><td>  </td></tr><tr><td>  </td></tr><tr><td><font color="blue">ฝนสั่งฟ้า ปลาสั่งหนอง</font></td><td>(สํา) สั่งเสียเป็นครั้งสุดท้าย, ทําการอันใดที่เป็นสิ่งสําคัญเพื่อ</td></tr><tr><td>   </td><td>ไว้อาลัยก่อนจากไป, นํ้าสั่งฟ้า ปลาสั่งฝน ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝนหลวง</font></td><td>น. ฝนเทียมที่พระบาทสมเด็จพระเจ้าอยู่หัวทรงพระกรุณา</td></tr><tr><td>   </td><td>โปรดเกล้าโปรดกระหม่อมให้ทำขึ้นเพื่อบรรเทาความแห้งแล้ง.</td></tr><tr><td>  </td></tr><tr><td>  </td></tr><tr><td><font color="blue">ฝนห่าแก้ว</font></td><td>(ถิ่นปักษ์ใต้) น. ฝนลูกเห็บขนาดเล็ก เช่น ฝนห่าแก้วตกแล้วพ้นไป</td></tr><tr><td>   </td><td>ฝนห่าใหญ่เทลงเทลง.</td></tr><tr><td>  </td></tr><tr><td>  </td></tr><tr><td><font color="blue">ฝน ๒</font></td><td>ก. ถู เช่น ฝนยา; ลับ เช่น ฝนมีด.</td></tr><tr><td>  </td></tr><tr><td>  </td></tr><tr><td><font color="blue">ฝนทั่งให้เป็นเข็ม</font></td><td>(สํา) ก. เพียรพยายามสุดความสามารถจนกว่าจะสําเร็จผล.</td></tr><tr><td>  </td></tr><tr><td>  </td></tr><tr><td><font color="blue">ฝนแสนห่า ๑</font></td><td>น. วิธีเขียนหนังสืออย่างหนึ่งใช้ตัวเลขแทนตัวหนังสือ; ชื่อดอกไม้ไฟ</td></tr><tr><td>   </td><td>ชนิดหนึ่งมีประกายไฟพุ่งออกมาคล้ายไฟพะเนียง แต่หมุนรอบตัว.</td></tr><tr><td>   </td><td>(รูปภาพ ฝนแสนห่า)</td></tr><tr><td>  </td></tr><tr><td>  </td></tr><tr><td><font color="blue">ฝนแสนห่า ๒</font></td><td>น. (๑) ชื่อไม้เถาชนิด <i>Argyreia capitiformis (Poir.) Ooststr. ในวงศ์</i></td></tr><tr><td>   </td><td>Convolvulaceae เถามียางขาว ใบออกสลับกัน โคนใบเว้าเป็นรูปหัวใจ</td></tr><tr><td>   </td><td>ดอกใหญ่ สีม่วงแดงหรือสีชมพู ลักษณะคล้ายดอกผักบุ้ง. (๒) ชื่อไม้เถา</td></tr><tr><td>   </td><td>ชนิด <i>Myxopyrum smilacifolium</i> Blume ในวงศ์ Oleaceae เถาไม่มียาง</td></tr><tr><td>   </td><td>ใบออกตรงข้ามกัน ดอกเล็กมาก สีเหลืองอ่อน เนื้อไม้ใช้ทํายาได้. (๓)</td></tr><tr><td>   </td><td><i>ดู อบเชย.</i></td></tr><tr><td>  </td></tr><tr><td>  </td></tr><tr><td><font color="blue">ฝรั่ง ๑</font></td><td>[ฝะหฺรั่ง] น. ชนชาติผิวขาว; คําประกอบชื่อสิ่งของบางอย่างที่มาจาก</td></tr><tr><td>   </td><td>ต่างประเทศ ซึ่งมีลักษณะคล้ายของไทย เช่น ขนมฝรั่ง ละมุดฝรั่ง</td></tr><tr><td>   </td><td>มันฝรั่ง ตะขบฝรั่ง ผักบุ้งฝรั่ง แตรฝรั่ง.</td></tr><tr><td>  </td></tr><tr><td>  </td></tr><tr><td><font color="blue">ฝรั่งกังไส</font></td><td>น. เครื่องลายครามซึ่งมีลายที่ฝรั่งทําเอาแบบอย่างจีน, โดยปริยาย</td></tr><tr><td>   </td><td>หมายถึงคนที่วางท่าเป็นฝรั่ง.</td></tr><tr><td>  </td></tr><tr><td>  </td></tr><tr><td><font color="blue">ฝรั่งมังค่า</font></td><td>(ปาก) น. ชนชาติผิวขาว.</td></tr><tr><td>  </td></tr><tr><td>  </td></tr><tr><td><font color="blue">ฝรั่ง ๒</font></td><td>[ฝะหฺรั่ง] น. ชื่อเพลงไทยจำพวกหนึ่ง มีชื่อขึ้นต้นด้วยคำว่า ฝรั่ง เช่น</td></tr><tr><td>   </td><td>ฝรั่งควง ฝรั่งกลายฝรั่งจรกา.</td></tr><tr><td>  </td></tr><tr><td>  </td></tr><tr><td><font color="blue">ฝรั่ง ๓</font></td><td>[ฝะหรั่ง] น. ชื่อไม้ต้นขนาดเล็กถึงขนาดกลางชนิด <i>Psidium guajava</i></td></tr><tr><td>   </td><td>L. ในวงศ์ Myrtaceae ผลกินได้ มีหลายพันธุ์ เช่น ฝรั่งขี้นก.</td></tr><tr><td>  </td></tr><tr><td>  </td></tr><tr><td><font color="blue">ฝรั่งขี้นก</font></td><td>น. ชื่อฝรั่งพันธุ์หนึ่ง ผลเล็ก ไส้แดง, โดยปริยายหมายถึงคนที่วางท่า</td></tr><tr><td>   </td><td>เป็นฝรั่ง.</td></tr><tr><td>  </td></tr><tr><td>  </td></tr><tr><td><font color="blue">ฝรั่งเศส</font></td><td>น. ชาวยุโรป มีประเทศตั้งอยู่ทิศตะวันตกภาคพื้นยุโรป, ชื่อภาษาของ</td></tr><tr><td>   </td><td>ชนชาตินั้น.(ฝ. Fran?aise).</td></tr><tr><td>  </td></tr><tr><td>  </td></tr><tr><td><font color="blue">ฝ่อ ๑</font></td><td>ก. เหี่ยวยุบ, เหี่ยวแฟบ, เช่น หัวหอมฝ่อ หัวกระเทียมฝ่อ ไข่เหาฝ่อ,</td></tr><tr><td>   </td><td>โดยปริยายหมายความว่า ตกใจ, ใจหาย, เสียขวัญ, เช่น ใจฝ่อ ดีฝ่อ.</td></tr><tr><td>  </td></tr><tr><td>  </td></tr><tr><td><font color="blue">ฝ่อ ๒</font></td><td>น. มะฝ่อ.</td></tr><tr><td>  </td></tr><tr><td>  </td></tr><tr><td><font color="blue">ฝอย</font></td><td>น. สิ่งที่เป็นเส้นเล็ก ๆ ละเอียด เช่น ฝอยขัดหม้อ, หรือสิ่งที่มีลักษณะ</td></tr><tr><td>   </td><td>คล้ายคลึงเช่นนั้น เช่น ยาฝอย ฉีดนํ้าเป็นฝอย; คําอธิบายวิธีใช้ยา</td></tr><tr><td>   </td><td>หรือเวทมนตร์ต่าง ๆ; โดยปริยายหมายความว่าข้อความที่ไม่ใช่</td></tr><tr><td>   </td><td>เนื้อหา. (ปาก) ก. พูดมากและเกินความจริง.</td></tr><tr><td>  </td></tr><tr><td>  </td></tr><tr><td><font color="blue">ฝอยทอง ๑</font></td><td>น. ชื่อขนมชนิดหนึ่ง ทําด้วยไข่แดงผสมไข่นํ้าค้างเล็กน้อย ใส่กรวย</td></tr><tr><td>   </td><td>โรยเป็นเส้นเล็ก ๆ ในนํ้าเชื่อมเดือด ๆ แล้วจับเป็นแพ, ลักษณนาม</td></tr><tr><td>   </td><td>ว่า แพ; ชื่อดอกไม้ไฟชนิดหนึ่งคล้ายไฟพะเนียง.</td></tr><tr><td>  </td></tr><tr><td>  </td></tr><tr><td><font color="blue">ฝอยทอง ๑</font></td><td><i>ดูใน ฝอย.</i></td></tr><tr><td>  </td></tr><tr><td>  </td></tr><tr><td><font color="blue">ฝอยทอง ๒</font></td><td>น. ชื่อพืชเบียนล้มลุกชนิด <i>Cuscuta chinensis</i> Lam. ในวงศ์</td></tr><tr><td>   </td><td>Convolvulaceae ไม่มีใบ ต้นเป็นเส้นเล็ก ๆ สีเหลือง เมล็ดใช้ทํายาได้.</td></tr><tr><td>  </td></tr><tr><td>  </td></tr><tr><td><font color="blue">ฝัก</font></td><td>น. ซอง, สิ่งหุ้มเมล็ดของพืชบางอย่างเช่นถั่ว โดยมากรูปยาว ๆ กลม</td></tr><tr><td>   </td><td>บ้าง แบนบ้าง, สิ่งที่ใช้สวมหอกดาบเป็นต้น มีรูปคล้ายตัวหอกดาบที่</td></tr><tr><td>   </td><td>อยู่ข้างใน มักทําด้วยหนัง ไม้ทองเหลือง; ลูกอัณฑะ.</td></tr><tr><td>  </td></tr><tr><td>  </td></tr><tr><td><font color="blue">ฝักแค</font></td><td>น. กระดาษห่อดินปืน ทําเป็นสายยาวแบน ๆ คล้ายฝักของต้นแค</td></tr><tr><td>   </td><td>ใช้เป็นชนวน; ชื่อตะเข็บผ้าชนิดหนึ่งรูปเหมือนฝักของต้นแค.</td></tr><tr><td>  </td></tr><tr><td>  </td></tr><tr><td><font color="blue">ฝักถั่ว</font></td><td>(ปาก) น. การแสดงความอ่อนน้อม อ้อนวอน หรือขอร้องโดยวิธี</td></tr><tr><td>   </td><td>ยกมือไหว้ เช่น มืออ่อนเป็นฝักถั่ว, การพลอยยกมือแสดงความ</td></tr><tr><td>   </td><td>เห็นชอบตามเขาไป มักใช้พูดตําหนิ นักการเมืองในเวลาลง</td></tr><tr><td>   </td><td>คะแนนเสียง.</td></tr><tr><td>  </td></tr><tr><td>  </td></tr><tr><td><font color="blue">ฝักบัว ๑</font></td><td>น. ชื่อฝีชนิดหนึ่ง ขึ้นตามหลังและต้นคอ มีลักษณะเหมือนฝักบัว</td></tr><tr><td>   </td><td>มีหัวหลายหัว; ชื่อขนมชนิดหนึ่ง ทําด้วยแป้งผสมเชื้อ มีลักษณะ</td></tr><tr><td>   </td><td>เหมือนฝักบัว; ที่สําหรับโปรยนํ้า ให้เป็นฝอย มีลักษณะเหมือน</td></tr><tr><td>   </td><td>ฝักบัว ติดอยู่ที่ท่อประปาสำหรับอาบน้ำหรือติดที่กระป๋อง รดน้ำ</td></tr><tr><td>   </td><td>ต้นไม้.</td></tr><tr><td>  </td></tr><tr><td>  </td></tr><tr><td><font color="blue">ฝักเพกา</font></td><td>น. เครื่องประดับยอดปรางค์ ทําเป็นรูปหอก มีกิ่งเป็นรูปดาบ</td></tr><tr><td>   </td><td>แตกสาขาออกไป ๔ ทิศ, แง่งขิง ลําภุขัน สลัดได นพศูล หรือ</td></tr><tr><td>   </td><td>นภศูล ก็เรียก.</td></tr><tr><td>  </td></tr><tr><td>  </td></tr><tr><td><font color="blue">ฝักมะขาม</font></td><td>น. ไม้สําหรับตีหัวคน ยาวราวศอกเศษ รูปแบนคล้ายฝักมะขาม</td></tr><tr><td>   </td><td>เรียก ไม้ฝักมะขาม; ส่วนย่อยที่ต่อกันเป็นกงเกวียน.</td></tr><tr><td>  </td></tr><tr><td>  </td></tr><tr><td><font color="blue">ฝักบัว ๑</font></td><td><i>ดูใน ฝัก.</i></td></tr><tr><td>  </td></tr><tr><td>  </td></tr><tr><td><font color="blue">ฝักบัว ๒</font></td><td>น. ชื่อนกชนิดหนึ่ง. (พจน. ๒๔๙๓).</td></tr><tr><td>  </td></tr><tr><td>  </td></tr><tr><td><font color="blue">ฝักฝ่าย</font></td><td>น. พวก, ข้าง.  ก. เข้าพวก, เข้าข้าง.</td></tr><tr><td>  </td></tr><tr><td>  </td></tr><tr><td><font color="blue">ฝักใฝ่</font></td><td>ก. เอาใจใส่, ผูกพัน.</td></tr><tr><td>  </td></tr><tr><td>  </td></tr><tr><td><font color="blue">ฝักพร้า ๑</font></td><td>น. ถั่วฝักพร้า. <i>(ดู ถั่วพร้า ที่ ถั่ว ๑).</i></td></tr><tr><td>  </td></tr><tr><td>  </td></tr><tr><td><font color="blue">ฝักพร้า ๒</font></td><td><i>ดู ดาบลาว และ ท้องพลุ.</i></td></tr><tr><td>  </td></tr><tr><td>  </td></tr><tr><td><font color="blue">ฝักยาว</font></td><td>น. ถั่วฝักยาว. <i>(ดู ถั่วฝักยาว ที่ ถั่ว ๑).</i></td></tr><tr><td>  </td></tr><tr><td>  </td></tr><tr><td><font color="blue">ฝัง</font></td><td>ก. จมหรือทําให้จมลงไปจากระดับพื้นจนมิดทั้งหมดหรือมิดแต่</td></tr><tr><td>   </td><td>บางส่วน เช่น ฝังศพ ฝังทรัพย์ ฝังเสา, ทําให้จมติดแน่นอยู่ในสิ่ง</td></tr><tr><td>   </td><td>ต่าง ๆ เช่น ฝังเพชร ฝังลาย, โดยปริยายหมายถึงลักษณะอาการ</td></tr><tr><td>   </td><td>คล้ายคลึงเช่นนั้น เช่น ฝังใจ ฝังหัว.</td></tr><tr><td>  </td></tr><tr><td>  </td></tr><tr><td><font color="blue">ฝังเข็ม</font></td><td>ก. เอาเข็มที่ทำเป็นพิเศษชะโลมน้ำมันมนตร์ วางบนแขนให้ปลาย</td></tr><tr><td>   </td><td>จิ้มลงในเนื้อ แล้วเสกให้ค่อย ๆ เข้าไปในแขนโดยเชื่อว่าเพื่อให้อยู่ยง</td></tr><tr><td>   </td><td>คงกระพัน; วิธีการรักษาโรคแบบหนึ่งตามตำราแพทย์จีนโดยใช้</td></tr><tr><td>   </td><td>เข็มปักลงตามตำแหน่งจุดต่าง ๆ เพื่อรักษาโรคหรือ ไม่ให้รู้สึกเจ็บ</td></tr><tr><td>   </td><td>เวลาผ่าตัด.</td></tr><tr><td>  </td></tr><tr><td>  </td></tr><tr><td><font color="blue">ฝังใจ</font></td><td>ก. ติดตรึงใจ, จําได้แม่นยํา.</td></tr><tr><td>  </td></tr><tr><td>  </td></tr><tr><td><font color="blue">ฝังรกฝังราก, ฝังรกราก</font></td><td>ก. ตั้งถิ่นฐานประจํา.</td></tr><tr><td>  </td></tr><tr><td>  </td></tr><tr><td><font color="blue">ฝังรกฝังราก, ฝังรกราก</font></td><td>ก. ตั้งถิ่นฐานประจํา.</td></tr><tr><td>  </td></tr><tr><td>  </td></tr><tr><td><font color="blue">ฝังรอย</font></td><td>น. วิธีทําคุณอย่างหนึ่ง โดยเอารอยตีนของอมิตรมาเสกคาถาอาคม</td></tr><tr><td>   </td><td>แล้วนําไปฝังที่ใต้บันไดเรือน ป่าช้า หรือทางสามแพร่ง, มักใช้เข้าคู่</td></tr><tr><td>   </td><td>กับคำ ฝังรูป เป็น ฝังรูปฝังรอย.</td></tr><tr><td>  </td></tr><tr><td>  </td></tr><tr><td><font color="blue">ฝังรูป</font></td><td>น. วิธีทําคุณอย่างหนึ่ง โดยปั้นรูปสมมุติของอมิตรขึ้นด้วยขี้ผึ้งหรือ</td></tr><tr><td>   </td><td>ดินเหนียวจากป่าช้า เสกคาถาอาคม แล้วนําไปฝังที่ใต้บันไดเรือน</td></tr><tr><td>   </td><td>ป่าช้า หรือทางสามแพร่ง, มักใช้เข้าคู่กับคำ ฝังรอย เป็น ฝังรูปฝังรอย.</td></tr><tr><td>  </td></tr><tr><td>  </td></tr><tr><td><font color="blue">ฝังหัว</font></td><td>ก. เชื่ออย่างแน่นแฟ้น.</td></tr><tr><td>  </td></tr><tr><td>  </td></tr><tr><td><font color="blue">ฝั่ง</font></td><td>น. ที่ดินริมนํ้าเป็นขอบเขตทะเล แม่นํ้า ลําคลอง เป็นต้น.</td></tr><tr><td>  </td></tr><tr><td>  </td></tr><tr><td><font color="blue">ฝั่งฝา</font></td><td>น. ปึกแผ่น, หลักฐาน, (มักใช้แก่ผู้ที่มีครอบครัว).</td></tr><tr><td>  </td></tr><tr><td>  </td></tr><tr><td><font color="blue">ฝัด</font></td><td>ก. อาการที่แยกของเบาออกจากของหนักโดยกระดกภาชนะเช่น</td></tr><tr><td>   </td><td>กระด้งขึ้น ๆ ลง ๆ ค่อนข้างเร็ว เพื่อสะบัดแกลบ รำ หรือผงออก</td></tr><tr><td>   </td><td>จากข้าวเป็นต้น.  ว. เรียกกุ้งแห้งที่เอาเปลือกออกแล้วว่า กุ้งฝัด,</td></tr><tr><td>   </td><td>กุ้งฟัด ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝัน</font></td><td>น. การเห็นเป็นเรื่องราวเมื่อหลับ, โดยปริยายหมายถึงการนึกเห็นใน</td></tr><tr><td>   </td><td>ขณะที่ตื่นอยู่ ซึ่งไม่อาจจะเป็นจริงได้.  ก. เห็นเป็นเรื่องราวเมื่อหลับ,</td></tr><tr><td>   </td><td>นึกเห็น, นึกเห็นสิ่งที่เป็นไปไม่ได้.</td></tr><tr><td>  </td></tr><tr><td>  </td></tr><tr><td><font color="blue">ฝันกลางวัน</font></td><td>(ปาก) ก. นึกฝันถึงสิ่งที่ไม่อาจเป็นจริงได้.</td></tr><tr><td>  </td></tr><tr><td>  </td></tr><tr><td><font color="blue">ฝันเปียก</font></td><td>น. การหลั่งนํ้ากามในขณะนอนหลับและฝัน.</td></tr><tr><td>  </td></tr><tr><td>  </td></tr><tr><td><font color="blue">ฝันเฟื่อง</font></td><td>ก. คิดฟุ้งซ่านไปตามอารมณ์.</td></tr><tr><td>  </td></tr><tr><td>  </td></tr><tr><td><font color="blue">ฝา</font></td><td>น. เครื่องปิดภาชนะต่าง ๆ หรือสิ่งอื่นที่มีลักษณะคล้ายคลึงเช่นนั้น</td></tr><tr><td>   </td><td>เช่น ฝาหม้อ ฝาโอ่งฝาท่อ; ฝ้าหรือเยื่อที่จับอยู่ข้างบนของเหลวเช่น</td></tr><tr><td>   </td><td>นํ้านมเป็นต้น; เครื่องกั้นด้านนอกหรือเครื่องกั้นแบ่งห้องของตัวเรือน</td></tr><tr><td>   </td><td>โรงเป็นต้น เช่น ฝาบ้าน ฝาเรือน ฝาห้อง; ส่วนที่ปิดปากหอยหรือ</td></tr><tr><td>   </td><td>หุ้มตัวหอยซึ่งเปิดได้, ใช้เป็นลักษณนาม เช่น ขนมถ้วยฝาหนึ่ง</td></tr><tr><td>   </td><td>ขนมถ้วย ๒ ฝา.</td></tr><tr><td>  </td></tr><tr><td>  </td></tr><tr><td><font color="blue">ฝากระดาน</font></td><td>น. เรียกเรือนไทยแบบเก่าที่สร้างด้วยไม้จริงว่า เรือนฝากระดาน.</td></tr><tr><td>  </td></tr><tr><td>  </td></tr><tr><td><font color="blue">ฝาชี</font></td><td>น. เครื่องสานชนิดหนึ่ง รูปคล้ายกรวย สําหรับครอบสํารับคาวหวาน</td></tr><tr><td>   </td><td>เป็นต้น.</td></tr><tr><td>  </td></tr><tr><td>  </td></tr><tr><td><font color="blue">ฝาแฝด</font></td><td>ว. มี ๒ ฝาติดกัน, หมายความถึงผลไม้หรือสิ่งอื่นที่ออกมาติดกัน</td></tr><tr><td>   </td><td>ผิดธรรมดา เรียกว่า ฝาแฝด, ถ้าเป็นคนเมื่อคลอดออกมาจะติดกัน</td></tr><tr><td>   </td><td>หรือไม่ติดกัน ก็เรียกว่า ฝาแฝด.</td></tr><tr><td>  </td></tr><tr><td>  </td></tr><tr><td><font color="blue">ฝาละมี</font></td><td>น. สิ่งที่ปิดปากหม้อดินที่เป็นหม้อข้าวหม้อแกง; เรียกส่วนพระเจดีย์</td></tr><tr><td>   </td><td>ที่เป็นฐานรองรับปล้องไฉนของเจดีย์ทรงกลมหรือทรงลังกา คล้าย</td></tr><tr><td>   </td><td>ฝาละมี ว่า บัวฝาละมี.</td></tr><tr><td>  </td></tr><tr><td>  </td></tr><tr><td><font color="blue">ฝาสายบัว</font></td><td>น. ฝาไม้กระดานตีตามแนวยืนและทับแนวด้วยไม้เส้นเล็ก ๆ ทุก</td></tr><tr><td>   </td><td>รอยต่อของแผ่นฝามองดูคล้ายก้านบัว.</td></tr><tr><td>  </td></tr><tr><td>  </td></tr><tr><td><font color="blue">ฝาสำหรวด</font></td><td>น. ฝาเรือนเครื่องสับแบบหนึ่ง มีโครงไม้คร่าวยืนเป็นหลักซึ่งวาง</td></tr><tr><td>   </td><td>ห่างกัน ๑ ฝ่ามือ ระหว่างไม้คร่าวแต่ละช่อง ขัดไม้แผ่นเล็ก ๆ</td></tr><tr><td>   </td><td>ที่เรียกว่า ไม้เซ็น หรือลูกเซ็น วางตามขวาง ด้านหลังไม้เซ็น</td></tr><tr><td>   </td><td>กรุใบจากอ่อนเป็นต้นแล้วขัดด้วยเข็มไม้ไผ่อีกชั้นหนึ่ง.</td></tr><tr><td>  </td></tr><tr><td>  </td></tr><tr><td><font color="blue">ฝาเสี้ยว</font></td><td>น. แผงฝาที่ประกอบขึ้นเพื่อใช้ปิดด้านสกัดของเรือนพะไล</td></tr><tr><td>   </td><td>โดยเฉพาะ.</td></tr><tr><td>  </td></tr><tr><td>  </td></tr><tr><td><font color="blue">ฝาหอยโข่ง</font></td><td>น. ฝาเรือนเครื่องผูกแบบหนึ่ง มีโครงไม้ไผ่ยืนเป็นหลักซึ่งวาง</td></tr><tr><td>   </td><td>ห่างกัน ๑ ฝ่ามือ ด้านในของโครงยืนจะมีไม้ไผ่ผ่าซีกหรือแผ่นไม้</td></tr><tr><td>   </td><td>เล็ก ๆ ที่เรียกว่า ไม้เซ็นหรือลูกเซ็น วางตามขวาง ด้านหลัง</td></tr><tr><td>   </td><td>ไม้เซ็นกรุใบจากอ่อนเป็นต้นแล้วขัดด้วยเข็มไม้ไผ่อีกชั้นหนึ่ง.</td></tr><tr><td>  </td></tr><tr><td>  </td></tr><tr><td><font color="blue">ฝาหุ้มกลอง</font></td><td>น. ฝาด้านสกัดของเรือนฝากระดาน.</td></tr><tr><td>  </td></tr><tr><td>  </td></tr><tr><td><font color="blue">ฝาไหล</font></td><td>น. แผ่นไม้กระดานวางตามแนวยืน แต่ละแผ่นเว้นช่องว่างเท่า</td></tr><tr><td>   </td><td>ความกว้างของไม้แผ่นหนึ่งตลอดทั้งแผง ฝาชนิดนี้ประกอบด้วย</td></tr><tr><td>   </td><td>แผงดังกล่าววางชิดและซ้อนขนานกันในรางซึ่งเลื่อนเปิดปิดได้.</td></tr><tr><td>  </td></tr><tr><td>  </td></tr><tr><td><font color="blue">ฝ่า ๑</font></td><td>น. พื้นของมือและเท้า, มักพูดเข้าคู่กันว่า ฝ่ามือฝ่าเท้า.</td></tr><tr><td>  </td></tr><tr><td>  </td></tr><tr><td><font color="blue">ฝ่าพระบาท</font></td><td>ส. ท่าน (ใช้แก่เจ้านาย), เป็นสรรพนามบุรุษที่ ๒.</td></tr><tr><td>  </td></tr><tr><td>  </td></tr><tr><td><font color="blue">ฝ่า ๒</font></td><td>ก. กล้าผ่าน (เข้าไปหรือออกมา) หรือฝืนอยู่ในที่อันตราย, ทนรับ,</td></tr><tr><td>   </td><td>ทนสู้, เช่น ฝ่าอุปสรรค ฝ่าอันตราย; ทวน เช่น ฝ่ากระแสคลื่น.</td></tr><tr><td>  </td></tr><tr><td>  </td></tr><tr><td><font color="blue">ฝ่าคมหอกคมดาบ</font></td><td>(สํา) ก. เสี่ยงภัยในสงคราม, เสี่ยงอันตรายจากอาวุธนานาชนิด.</td></tr><tr><td>  </td></tr><tr><td>  </td></tr><tr><td><font color="blue">ฝ่าฝืน</font></td><td>ก. ขัดขืน, ล่วง, ละเมิด.</td></tr><tr><td>  </td></tr><tr><td>  </td></tr><tr><td><font color="blue">ฝ่าฟัน</font></td><td>ก. ต่อสู้กับความยากลําบาก.</td></tr><tr><td>  </td></tr><tr><td>  </td></tr><tr><td><font color="blue">ฝ่ามรสุม</font></td><td>ก. ต่อสู้ฟันฝ่าอุปสรรคชีวิตมามาก.</td></tr><tr><td>  </td></tr><tr><td>  </td></tr><tr><td><font color="blue">ฝ้า</font></td><td>น. อนุภาคเล็ก ๆ ที่รวมตัวกัน มีลักษณะเป็นแผ่นบาง ลอยอยู่บนผิวนํ้า</td></tr><tr><td>   </td><td>หรือติดอยู่ที่แผลเป็นต้น; แผ่นที่ดาดกรุหลังคา เพดาน หรือปิดใต้ตง.</td></tr><tr><td>   </td><td>ว. ขุ่นมัวไม่ผ่องใส (ใช้แก่ผิว) เช่น กระจกฝ้า เพชรเป็นฝ้า, เรียกหน้า</td></tr><tr><td>   </td><td>ที่มีลักษณะเป็นจุดหรือรอยผื่นสีคลํ้า ๆ ว่า หน้าเป็นฝ้า.</td></tr><tr><td>  </td></tr><tr><td>  </td></tr><tr><td><font color="blue">ฝ้าฟาง</font></td><td>ว. ขุ่นมัว ทำให้เห็นไม่ถนัด เช่น นัยน์ตาฝ้าฟาง.</td></tr><tr><td>  </td></tr><tr><td>  </td></tr><tr><td><font color="blue">ฝาก</font></td><td>ก. มอบให้ไว้เป็นต้นว่าเพื่อให้ช่วยดูแลคุ้มครองหรือพิทักษ์รักษา เช่น</td></tr><tr><td>   </td><td>ฝากตัว ฝากบ้าน, ให้ปรากฏเป็นเกียรติ เช่น ฝากชื่อเสียง ฝากฝีมือ,</td></tr><tr><td>   </td><td>ให้นําไปหรือให้ทําแทนตัว เช่น ฝากจดหมาย ฝากหน้าที่.</td></tr><tr><td>  </td></tr><tr><td>  </td></tr><tr><td><font color="blue">ฝากกอง</font></td><td>ก. ผสมเข้ากับเขาด้วย.</td></tr><tr><td>  </td></tr><tr><td>  </td></tr><tr><td><font color="blue">ฝากกาย</font></td><td>ก. ฝากตน, ฝากตัว, ฝากเนื้อฝากตัว.</td></tr><tr><td>  </td></tr><tr><td>  </td></tr><tr><td><font color="blue">ฝากไข้</font></td><td>ก. มอบหมายให้รักษาพยาบาลเมื่อเจ็บไข้.</td></tr><tr><td>  </td></tr><tr><td>  </td></tr><tr><td><font color="blue">ฝากครรภ์</font></td><td>ก. ฝากตัวให้อยู่ในความดูแลของแพทย์หรือผดุงครรภ์ในระหว่าง</td></tr><tr><td>   </td><td>ตั้งครรภ์, ฝากท้อง ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝากตน, ฝากตัว, ฝากเนื้อฝากตัว</font></td><td>ก. มอบตัวให้อยู่ในความดูแลหรืออุปการะของผู้อื่น, ฝากกาย ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝากตน, ฝากตัว, ฝากเนื้อฝากตัว</font></td><td>ก. มอบตัวให้อยู่ในความดูแลหรืออุปการะของผู้อื่น, ฝากกาย ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝากตน, ฝากตัว, ฝากเนื้อฝากตัว</font></td><td>ก. มอบตัวให้อยู่ในความดูแลหรืออุปการะของผู้อื่น, ฝากกาย ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝากทรัพย์</font></td><td>(กฎ) น. ชื่อสัญญาซึ่งบุคคลคนหนึ่ง เรียกว่า ผู้ฝาก ส่งมอบทรัพย์สิน</td></tr><tr><td>   </td><td>ให้แก่บุคคลอีกคนหนึ่ง เรียกว่า ผู้รับฝากและผู้รับฝากตกลงว่าจะเก็บ</td></tr><tr><td>   </td><td>รักษาทรัพย์สินนั้นไว้ในอารักขาแห่งตน แล้วจะคืนให้.</td></tr><tr><td>  </td></tr><tr><td>  </td></tr><tr><td><font color="blue">ฝากท้อง</font></td><td>(ปาก) ก. อาศัยกินด้วย, ขอกินด้วย; ฝากครรภ์.</td></tr><tr><td>  </td></tr><tr><td>  </td></tr><tr><td><font color="blue">ฝากเนื้อไว้กับเสือ</font></td><td>(สํา) ก. ฝากสิ่งใดสิ่งหนึ่งไว้กับคนที่ชอบสิ่งนั้น ย่อมสูญหาย</td></tr><tr><td>   </td><td>ได้ง่าย, ไว้วางใจคนที่ไม่ควรไว้วางใจ.</td></tr><tr><td>  </td></tr><tr><td>  </td></tr><tr><td><font color="blue">ฝากบำเรอ</font></td><td>(โบ) น. ประเพณีที่หญิงชายได้เสียกันเองในเวลาที่ผู้ชายยังอยู่</td></tr><tr><td>   </td><td>ในระหว่างฝากตัวรับใช้พ่อแม่ผู้หญิง.</td></tr><tr><td>  </td></tr><tr><td>  </td></tr><tr><td><font color="blue">ฝากประจำ</font></td><td>ก. ฝากเงินไว้กับธนาคารโดยจะได้รับดอกเบี้ยเมื่อฝากครบตาม</td></tr><tr><td>   </td><td>เวลาที่กําหนดไว้.</td></tr><tr><td>  </td></tr><tr><td>  </td></tr><tr><td><font color="blue">ฝากปลาไว้กับแมว</font></td><td>(สํา) ก. ฝากสิ่งใดสิ่งหนึ่งไว้กับคนที่ชอบสิ่งนั้น ย่อมสูญหาย</td></tr><tr><td>   </td><td>ได้ง่าย, ไว้วางใจคนที่ไม่ควรไว้วางใจ.</td></tr><tr><td>  </td></tr><tr><td>  </td></tr><tr><td><font color="blue">ฝากผี</font></td><td>ก. มอบหมายให้ช่วยทําศพให้ เช่น จะฝากผีลูกรักเมื่อตักษัย.</td></tr><tr><td>   </td><td>(สังข์ทอง).</td></tr><tr><td>  </td></tr><tr><td>  </td></tr><tr><td><font color="blue">ฝากผีฝากไข้</font></td><td>ก. ขอยึดเป็นที่พึ่งจนวันตาย.</td></tr><tr><td>  </td></tr><tr><td>  </td></tr><tr><td><font color="blue">ฝากเผื่อเรียก</font></td><td>ก. ฝากเงินไว้กับธนาคารโดยจะเรียกให้จ่ายเมื่อใดก็ได้.</td></tr><tr><td>  </td></tr><tr><td>  </td></tr><tr><td><font color="blue">ฝากฝัง</font></td><td>ก. มอบหมายให้ช่วยอุปการะ.</td></tr><tr><td>  </td></tr><tr><td>  </td></tr><tr><td><font color="blue">ฝากโรงเรียน</font></td><td>ก. นําเด็กไปสมัครเข้าเป็นนักเรียนในโรงเรียน.</td></tr><tr><td>  </td></tr><tr><td>  </td></tr><tr><td><font color="blue">ฝากไว้ก่อน</font></td><td>(ปาก) ก. ผูกใจเจ็บ, ตั้งใจจะแก้แค้นภายหลัง.</td></tr><tr><td>  </td></tr><tr><td>  </td></tr><tr><td><font color="blue">ฝากสู่</font></td><td>(ถิ่นอีสาน) ก. อนุญาตให้ชายสมสู่อยู่กินกับหญิงฉันผัวเมียกันได้</td></tr><tr><td>   </td><td>ตั้งแต่วันสู่ขอแล้วทําพิธีแต่งงานในภายหลัง.</td></tr><tr><td>  </td></tr><tr><td>  </td></tr><tr><td><font color="blue">ฝาง</font></td><td>น. ชื่อไม้ต้นขนาดเล็กชนิด <i>Caesalpinia sappan</i> L. ในวงศ์</td></tr><tr><td>   </td><td>Leguminosae ต้นมีหนามดอกสีเหลือง เนื้อไม้สีแดงใช้ย้อมผ้า</td></tr><tr><td>   </td><td>และทํายาได้; สีแดงสด.</td></tr><tr><td>  </td></tr><tr><td>  </td></tr><tr><td><font color="blue">ฝาด ๑</font></td><td>น. ชื่อไม้ต้นในสกุล<i> Lumnitzera</i> วงศ์ Combretaceae ขึ้นตามป่า</td></tr><tr><td>   </td><td>ชายเลน ใช้ทําฟืน เปลือกใช้ฟอกหนัง มี ๒ ชนิด คือ ฝาดขาว (<i>L. racemosa</i></td></tr><tr><td>   </td><td>Willd.) ดอกสีขาว และ ฝาดแดง (<i>L. littorea</i> Voigt) ดอกสีแดง.</td></tr><tr><td>  </td></tr><tr><td>  </td></tr><tr><td><font color="blue">ฝาด ๒</font></td><td>ว. รสชนิดหนึ่งอย่างรสหมากดิบทําให้ฝืดคอ กลืนไม่ลง นํ้าลายแห้ง.</td></tr><tr><td>  </td></tr><tr><td>  </td></tr><tr><td><font color="blue">ฝาน</font></td><td>ก. ตัด เฉือน แฉลบให้เป็นแผ่นหรือเป็นชิ้นเป็นอัน เช่น ฝานกล้วย</td></tr><tr><td>   </td><td>ฝานบวบ ฝานมะม่วง.</td></tr><tr><td>  </td></tr><tr><td>  </td></tr><tr><td><font color="blue">ฝาย</font></td><td>น. ที่กั้นนํ้าเพื่อการชลประทาน.</td></tr><tr><td>  </td></tr><tr><td>  </td></tr><tr><td><font color="blue">ฝ่าย</font></td><td>น. ข้าง, พวก, ส่วน.</td></tr><tr><td>  </td></tr><tr><td>  </td></tr><tr><td><font color="blue">ฝ่ายขวา</font></td><td>(การเมือง) น. กลุ่มที่มีอุดมคติทางการเมืองการเศรษฐกิจเป็นต้น</td></tr><tr><td>   </td><td>โน้มไปทางอนุรักษนิยม.</td></tr><tr><td>  </td></tr><tr><td>  </td></tr><tr><td><font color="blue">ฝ่ายค้าน</font></td><td>น. ฝ่ายที่แสดงความเห็นโต้แย้งความเห็นของฝ่ายเสนอในการ</td></tr><tr><td>   </td><td>โต้วาที, ตรงข้ามกับ ฝ่ายเสนอ, สมาชิกสภาผู้แทนราษฎรของ</td></tr><tr><td>   </td><td>พรรคที่ไม่ได้ร่วมเป็นรัฐบาล ซึ่งทําหน้าที่ค้านรัฐบาลในรัฐสภา,</td></tr><tr><td>   </td><td>โดยปริยายหมายถึงผู้ที่มีความเห็นโต้แย้งกับผู้อื่น เช่น เรื่องนี้</td></tr><tr><td>   </td><td>แม้ใครจะเห็นด้วยก็ตาม แต่ฉันขอเป็นฝ่ายค้าน.</td></tr><tr><td>  </td></tr><tr><td>  </td></tr><tr><td><font color="blue">ฝ่ายซ้าย</font></td><td>(การเมือง) น. กลุ่มที่มีอุดมคติทางการเมืองการเศรษฐกิจเป็นต้น</td></tr><tr><td>   </td><td>นิยมการเปลี่ยนแปลงอย่างรวดเร็วและรุนแรง, โดยทั่วไปใช้หมายถึง</td></tr><tr><td>   </td><td>กลุ่มที่นิยมลัทธิสังคมนิยมและคอมมิวนิสต์.</td></tr><tr><td>  </td></tr><tr><td>  </td></tr><tr><td><font color="blue">ฝ่ายใน</font></td><td>น. เจ้านายและข้าราชการเป็นต้นที่เป็นสตรีสังกัดอยู่ภายใน</td></tr><tr><td>   </td><td>พระราชฐานชั้นใน.</td></tr><tr><td>  </td></tr><tr><td>  </td></tr><tr><td><font color="blue">ฝ่ายเป็นกลาง</font></td><td>(การเมือง) น. กลุ่มที่มีอุดมคติทางการเมืองการเศรษฐกิจเป็นต้น</td></tr><tr><td>   </td><td>ไม่ฝักใฝ่หนักไปทางฝ่ายซ้ายหรือฝ่ายขวา.</td></tr><tr><td>  </td></tr><tr><td>  </td></tr><tr><td><font color="blue">ฝ่ายเสนอ</font></td><td>น. ฝ่ายที่แสดงความเห็นให้ฝ่ายค้านโต้แย้งตามญัตติในการโต้วาที,</td></tr><tr><td>   </td><td>ตรงข้ามกับ ฝ่ายค้าน.</td></tr><tr><td>  </td></tr><tr><td>  </td></tr><tr><td><font color="blue">ฝ่ายหน้า</font></td><td>น. เจ้านายและข้าราชการซึ่งไม่ใช่ฝ่ายใน.</td></tr><tr><td>  </td></tr><tr><td>  </td></tr><tr><td><font color="blue">ฝ้าย</font></td><td>น. ชื่อไม้พุ่มหลายชนิดในสกุล <i>Gossypium</i> วงศ์ Malvaceae เมล็ด</td></tr><tr><td>   </td><td>ให้นํ้ามัน ปุยหุ้มเมล็ดใช้ทอผ้า เปลือกรากใช้ทํายาได้ ที่ปลูกกันมาก</td></tr><tr><td>   </td><td>คือ ชนิด <i>G. hirsutum</i> L.</td></tr><tr><td>  </td></tr><tr><td>  </td></tr><tr><td><font color="blue">ฝ้ายคำ</font></td><td><i>ดู สุพรรณิการ์.</i></td></tr><tr><td>  </td></tr><tr><td>  </td></tr><tr><td><font color="blue">ฝ้ายผี</font></td><td><i>ดู ชะมดต้น.</i></td></tr><tr><td>  </td></tr><tr><td>  </td></tr><tr><td><font color="blue">ฝิ่น</font></td><td>น. ชื่อไม้ล้มลุกชนิด<i> Papaver somniferum</i> L. ในวงศ์ Papaveraceae</td></tr><tr><td>   </td><td>ยางซึ่งกรีดจากผลนํามาเคี่ยวให้เหนียวเป็นยาเสพติด ใช้ทํายาได้.</td></tr><tr><td>  </td></tr><tr><td>  </td></tr><tr><td><font color="blue">ฝิ่นต้น</font></td><td><i>ดู กระโดงแดง (๒).</i></td></tr><tr><td>  </td></tr><tr><td>  </td></tr><tr><td><font color="blue">ฝี ๑</font></td><td>น. โรคจําพวกหนึ่ง เป็นต่อมบวมขึ้นกลัดหนองข้างใน เรียกชื่อ</td></tr><tr><td>   </td><td>ต่าง ๆ กันหลายชนิด เช่น ฝีคัณฑมาลา ฝีดาษ ฝีประคําร้อย,</td></tr><tr><td>   </td><td>ราชาศัพท์ว่า พระยอด.</td></tr><tr><td>  </td></tr><tr><td>  </td></tr><tr><td><font color="blue">ฝีกาฬ</font></td><td>น. ฝีพิษร้ายที่ทําให้ปวดร้อน กระสับกระส่าย มีสีดํา เป็นแล้วมักตาย.</td></tr><tr><td>  </td></tr><tr><td>  </td></tr><tr><td><font color="blue">ฝีคัณฑมาลา</font></td><td>น. ชื่อฝีชนิดหนึ่งที่ขึ้นเป็นแถวตามคอ.</td></tr><tr><td>  </td></tr><tr><td>  </td></tr><tr><td><font color="blue">ฝีคัณฑสูตร</font></td><td>น. ชื่อฝีชนิดหนึ่ง มักเป็นที่บริเวณขอบทวารหนัก.</td></tr><tr><td>  </td></tr><tr><td>  </td></tr><tr><td><font color="blue">ฝีดาษ</font></td><td>น. ชื่อโรคระบาดชนิดหนึ่ง เกิดจากเชื้อไวรัส มีอาการไข้สูงแล้วมี</td></tr><tr><td>   </td><td>ผื่นขึ้นดาษตามใบหน้าและลำตัว ต่อมาผื่นจะกลายเป็นตุ่ม ตุ่มใส</td></tr><tr><td>   </td><td>ตุ่มหนอง และตกสะเก็ด ตามลำดับ เมื่อหายแล้วมีแผลเป็นเป็น</td></tr><tr><td>   </td><td>รอยบุ๋ม, ไข้ทรพิษ ก็เรียก, โบราณเรียก ไข้หัว. (อ. smallpox,</td></tr><tr><td>   </td><td>variola).</td></tr><tr><td>  </td></tr><tr><td>  </td></tr><tr><td><font color="blue">ฝีดิบ</font></td><td>น. ฝีที่เป็นแก่คนอยู่ไฟเมื่อคลอดลูก เป็นฝีหัวเดียว มักขึ้นแถวท้อง.</td></tr><tr><td>  </td></tr><tr><td>  </td></tr><tr><td><font color="blue">ฝีในท้อง</font></td><td>น. วัณโรคที่เกิดในทรวงอกหรือในช่องท้อง.</td></tr><tr><td>  </td></tr><tr><td>  </td></tr><tr><td><font color="blue">ฝีประคำร้อย</font></td><td>น. ชื่อฝีชนิดหนึ่ง เกิดขึ้นบริเวณลำคอ เป็นเม็ดเรียงกันรอบคอ.</td></tr><tr><td>  </td></tr><tr><td>  </td></tr><tr><td><font color="blue">ฝีฝักบัว</font></td><td>น. ชื่อฝีชนิดหนึ่ง ขึ้นตามหลังและต้นคอ มีลักษณะเหมือนฝักบัว</td></tr><tr><td>   </td><td>มีหัวหลายหัว.</td></tr><tr><td>  </td></tr><tr><td>  </td></tr><tr><td><font color="blue">ฝีมะม่วง</font></td><td>น. ชื่อฝีที่โคนขาหนีบเกิดจากต่อมนํ้าเหลืองได้รับการติดเชื้อกามโรค</td></tr><tr><td>   </td><td>ชนิด <i>Lymphogranuloma venereum.</i></td></tr><tr><td>  </td></tr><tr><td>  </td></tr><tr><td><font color="blue">ฝีหัวขาด</font></td><td>น. ชื่อฝีชนิดหนึ่ง เมื่อแรกขึ้นเป็นตุ่มเล็ก ๆ แล้วจึงเป็นฝี.</td></tr><tr><td>  </td></tr><tr><td>  </td></tr><tr><td><font color="blue">ฝี ๒</font></td><td>ใช้นําหน้าคําอื่น หมายความว่า การกระทําหรือการแสดงออกมา</td></tr><tr><td>   </td><td>ในบางลักษณะ.</td></tr><tr><td>  </td></tr><tr><td>  </td></tr><tr><td><font color="blue">ฝีจักร</font></td><td>น. ฝีเข็มของจักรเย็บผ้าที่ถี่หรือห่าง, ความเร็วของเรือที่ใช้เครื่องยนต์.</td></tr><tr><td>  </td></tr><tr><td>  </td></tr><tr><td><font color="blue">ฝีตีน</font></td><td>น. ฝีเท้า.</td></tr><tr><td>  </td></tr><tr><td>  </td></tr><tr><td><font color="blue">ฝีเท้า</font></td><td>น. ความสามารถในการเดิน วิ่ง ช้าหรือเร็ว หนักหรือเบา เป็นต้น</td></tr><tr><td>   </td><td>เช่น ม้าฝีเท้าดีม้าฝีเท้าจัด คนฝีเท้าหนัก, ฝีตีน ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝีปาก</font></td><td>น. คารมของผู้กล่าว, ราชาศัพท์ว่า ฝีพระโอษฐ์.</td></tr><tr><td>  </td></tr><tr><td>  </td></tr><tr><td><font color="blue">ฝีพาย</font></td><td>น. คนที่มีความสามารถในการพายเรือ โดยเฉพาะในการพายเรือ</td></tr><tr><td>   </td><td>พระที่นั่งหรือเรือแข่งเป็นต้น.</td></tr><tr><td>  </td></tr><tr><td>  </td></tr><tr><td><font color="blue">ฝีมือ</font></td><td>น. ความเชี่ยวชาญในการใช้มืออย่างมีศิลปะ เช่น มีฝีมือในการเย็บปัก</td></tr><tr><td>   </td><td>ถักร้อย มีฝีมือในการปรุงอาหาร, เรียกการช่างทำด้วยมืออย่างมีศิลปะ</td></tr><tr><td>   </td><td>ว่า การช่างฝีมือ, ราชาศัพท์ว่า ฝีพระหัตถ์; โดยปริยายหมายถึงความ</td></tr><tr><td>   </td><td>สามารถหรือทักษะและชั้นเชิงในการปฏิบัติการใด ๆ เช่น เขามีฝีมือ</td></tr><tr><td>   </td><td>ในการแก้ปัญหาต่าง ๆ ให้สำเร็จลุล่วงไปได้โดยรวดเร็ว.</td></tr><tr><td>  </td></tr><tr><td>  </td></tr><tr><td><font color="blue">ฝีไม้ลายมือ</font></td><td>น. ความสามารถในวิชาความรู้.</td></tr><tr><td>  </td></tr><tr><td>  </td></tr><tr><td><font color="blue">ฝีเย็บ</font></td><td>น. บริเวณระหว่างอวัยวะเพศกับทวารหนัก สําหรับหญิงมักฉีกขาด</td></tr><tr><td>   </td><td>ได้ง่ายเนื่องจากการคลอดบุตร.</td></tr><tr><td>  </td></tr><tr><td>  </td></tr><tr><td><font color="blue">ฝี่</font></td><td>ก. ซ้อนกันเป็นชั้น.</td></tr><tr><td>  </td></tr><tr><td>  </td></tr><tr><td><font color="blue">ฝีก</font></td><td>ก. แฝง, เร้น, ซ่อน.</td></tr><tr><td>  </td></tr><tr><td>  </td></tr><tr><td><font color="blue">ฝีจัก</font></td><td>น. ขวัญที่แสกหน้า ถือว่าเป็นลักษณะไม่ดีสําหรับหญิง ๑ ใน ๓ อย่าง</td></tr><tr><td>   </td><td>คือ ฝีจัก ยักหล่มถ่มร้าย, สีจัก ก็ว่า.</td></tr><tr><td>  </td></tr><tr><td>  </td></tr><tr><td><font color="blue">ฝีหมอบ</font></td><td><i>ดู พญารากดํา</i>.</td></tr><tr><td>  </td></tr><tr><td>  </td></tr><tr><td><font color="blue">ฝึก</font></td><td>ก. ทํา (เช่นบอก แสดง หรือปฏิบัติ เป็นต้น) เพื่อให้เกิดความรู้</td></tr><tr><td>   </td><td>ความเข้าใจจนเป็นหรือมีความชํานาญ เช่น ฝึกทหาร ฝึกกาย</td></tr><tr><td>   </td><td>บริหาร ฝึกงาน.</td></tr><tr><td>  </td></tr><tr><td>  </td></tr><tr><td><font color="blue">ฝึกงาน</font></td><td>ก. สอนให้ทํางานจนทําเป็น.</td></tr><tr><td>  </td></tr><tr><td>  </td></tr><tr><td><font color="blue">ฝึกปรือ</font></td><td>ก. ฝึกให้ทําจนเป็น, หัดให้ทําจนดี, เช่น ฝึกปรือช้างม้า.</td></tr><tr><td>  </td></tr><tr><td>  </td></tr><tr><td><font color="blue">ฝึกฝน</font></td><td>ก. เพียรฝึก, พยายามฝึก, เช่นฝึกฝนตนเองให้ชำนาญในการ</td></tr><tr><td>   </td><td>เย็บปักถักร้อย.</td></tr><tr><td>  </td></tr><tr><td>  </td></tr><tr><td><font color="blue">ฝึกสอน</font></td><td>ก. ฝึกหัดการสอนในโรงเรียนตามหลักสูตรวิชาการศึกษา;</td></tr><tr><td>   </td><td>สอนให้ทําจนเป็น, สอนให้เป็นคนดี, เช่น เฝ้าฝึกสอน.</td></tr><tr><td>  </td></tr><tr><td>  </td></tr><tr><td><font color="blue">ฝึกหัด</font></td><td>ก. ฝึกให้ชํานาญ, หัดให้ทําจนชํานาญ, เช่น ฝึกหัดทำเลข ฝึกหัด</td></tr><tr><td>   </td><td>ทำการบ้าน.</td></tr><tr><td>  </td></tr><tr><td>  </td></tr><tr><td><font color="blue">ฝืด</font></td><td>ว. เคลื่อนไหวไม่สะดวกไม่คล่องเพราะแรงต้านทานมีการเสียดสี</td></tr><tr><td>   </td><td>เป็นต้น เช่น ประตูฝืด กินข้าวฝืดคอ, โดยปริยายหมายถึงอาการ</td></tr><tr><td>   </td><td>คล้ายคลึงเช่นนั้น เช่น การค้าฝืด; เรียกภาวะทางเศรษฐกิจที่ปริมาณ</td></tr><tr><td>   </td><td>เงินหมุนเวียนในประเทศมีน้อยไป การใช้จ่ายลดน้อยลงทำให้ราคา</td></tr><tr><td>   </td><td>สินค้าตก ว่า เงินฝืด.</td></tr><tr><td>  </td></tr><tr><td>  </td></tr><tr><td><font color="blue">ฝืดเคือง</font></td><td>ก. มีไม่สู้จะพอใช้พอสอย.</td></tr><tr><td>  </td></tr><tr><td>  </td></tr><tr><td><font color="blue">ฝืน</font></td><td>ก. ต้องจําใจทําสิ่งที่ไม่อยากจะทํา เช่น ฝืนกิน ฝืนทํา; ขัด, ไม่ทําตาม,</td></tr><tr><td>   </td><td>เช่น ฝืนระเบียบ; ขืน, ขืนไว้, เหนี่ยวรั้ง, เช่น ฝืนใจ.</td></tr><tr><td>  </td></tr><tr><td>  </td></tr><tr><td><font color="blue">ฝืนท้อง</font></td><td>ก. อาการที่หมอตําแยโกยลูกที่อยู่ในท้องซึ่งเลื่อนลงไปข้างล่าง</td></tr><tr><td>   </td><td>ให้กลับมาอยู่ที่เดิม, โกยท้อง.</td></tr><tr><td>  </td></tr><tr><td>  </td></tr><tr><td><font color="blue">ฝุ่น</font></td><td>น. ดินแห้งหรือสิ่งอื่นที่ละเอียดเป็นผง เช่น ฝุ่นละออง ฝุ่นชอล์ก;</td></tr><tr><td>   </td><td>ผงขาว ๆ คล้ายแป้งใช้ผัดหน้าหรือทาสิ่งของต่าง ๆ เช่น ฝุ่นผัดหน้า.</td></tr><tr><td>  </td></tr><tr><td>  </td></tr><tr><td><font color="blue">ฝุ่นเมือง</font></td><td>(โบ) น. พลเมือง, ราษฎร.</td></tr><tr><td>  </td></tr><tr><td>  </td></tr><tr><td><font color="blue">ฝูง</font></td><td>น. พวก, หมู่, (ใช้แก่คนสามัญทั่ว ๆ ไป) เช่น ฝูงคน ฝูงชน, ใช้แก่อมนุษย์</td></tr><tr><td>   </td><td>สามัญทั่ว ๆ ไป เช่น ฝูงเทวดา ฝูงยักษ์, ใช้แก่สัตว์ (นอกจากช้าง) เช่น</td></tr><tr><td>   </td><td>ฝูงสัตว์ ฝูงวัว ฝูงควาย ฝูงมด.</td></tr><tr><td>  </td></tr><tr><td>  </td></tr><tr><td><font color="blue">ฝูงบิน</font></td><td>น. ขบวนบิน โดยปรกติมีเครื่องบิน ๖ เครื่องขึ้นไป.</td></tr><tr><td>  </td></tr><tr><td>  </td></tr><tr><td><font color="blue">เฝ้า</font></td><td>ก. ระวังดูแล, รักษา, เช่น เฝ้าไข้ เฝ้าขโมย เฝ้าบ้าน; มุ่งทำแต่สิ่งใด</td></tr><tr><td>   </td><td>สิ่งหนึ่ง เช่น เฝ้าถาม เฝ้าแต่ร้องไห้; จ้องดู, คอยดู, เช่น นั่งเฝ้า</td></tr><tr><td>   </td><td>โทรทัศน์ตลอดวัน; (ราชา) ไปพบ, ไปหา, เช่น เฝ้าเจ้านาย.</td></tr><tr><td>  </td></tr><tr><td>  </td></tr><tr><td><font color="blue">เฝ้าไข้</font></td><td>ก. คอยดูแล ปรนนิบัติ พยาบาลผู้ป่วยไข้.</td></tr><tr><td>  </td></tr><tr><td>  </td></tr><tr><td><font color="blue">เฝ้าคอย</font></td><td>ก. รอคอย, คอยด้วยใจจดใจจ่อ.</td></tr><tr><td>  </td></tr><tr><td>  </td></tr><tr><td><font color="blue">เฝ้ายาม</font></td><td>ก. เฝ้าสถานที่หรือระวังเหตุการณ์ตามกำหนดเวลา.</td></tr><tr><td>  </td></tr><tr><td>  </td></tr><tr><td><font color="blue">เฝ้าศพ</font></td><td>ก. อยู่เป็นเพื่อนเจ้าภาพในงานศพ.</td></tr><tr><td>  </td></tr><tr><td>  </td></tr><tr><td><font color="blue">เฝ้าแหน</font></td><td>[แหนฺ] ก. เฝ้าระวังเหตุการณ์, เฝ้าเจ้านายตามตําแหน่ง.</td></tr><tr><td>  </td></tr><tr><td>  </td></tr><tr><td><font color="blue">เฝือ ๑</font></td><td>น. ที่นา ๒๕ ตารางวา หรือ ๑๐๐ ตารางเมตร เรียกว่า เฝือหนึ่ง;</td></tr><tr><td>   </td><td>ชื่อเครื่องมือค้นด้ายในการทอผ้า.</td></tr><tr><td>  </td></tr><tr><td>  </td></tr><tr><td><font color="blue">เฝือ ๒</font></td><td>ว. รก, ยุ่ง, เรื้อ; เคลือบคลุม, ไม่แจ่มแจ้ง, เช่น ข้อความยังเฝืออยู่,</td></tr><tr><td>   </td><td>หมดความสำคัญ เช่น มากเสียจนเฝือ, บ่อย ๆ หรือซ้ำ ๆ ซาก ๆ</td></tr><tr><td>   </td><td>จนทำให้หมดความสำคัญหรือหมดความสนใจ เช่น เรื่องนี้พูดกัน</td></tr><tr><td>   </td><td>จนเฝือ.</td></tr><tr><td>  </td></tr><tr><td>  </td></tr><tr><td><font color="blue">เฝือก ๑</font></td><td>น. ของทําเป็นซี่ ถักให้ติดกันเป็นผืน สําหรับกั้นนํ้า ดักปลา หรือห่อศพ.</td></tr><tr><td>  </td></tr><tr><td>  </td></tr><tr><td><font color="blue">เฝือก ๒</font></td><td>น. อุปกรณ์ที่ใช้ดามกระดูกและข้อ มีหลายชนิดตามวัสดุที่ใช้ ปัจจุบัน</td></tr><tr><td>   </td><td>นิยมทําด้วยปูนปลาสเตอร์ เรียกว่า เฝือกปูน.</td></tr><tr><td>  </td></tr><tr><td>  </td></tr><tr><td><font color="blue">เฝือง</font></td><td>น. ใช้เข้าคู่กับคํา ฝา เป็น ฝาเฝือง หมายความว่า ฝา.</td></tr><tr><td>  </td></tr><tr><td>  </td></tr><tr><td><font color="blue">เฝื่อน</font></td><td>ว. รสที่เจือฝาดและขื่นอย่างรสดีเกลือ; วางหน้าไม่สนิทเหมือนกิน</td></tr><tr><td>   </td><td>ของมีรสเฝื่อน.</td></tr><tr><td>  </td></tr><tr><td>  </td></tr><tr><td><font color="blue">แฝก, แฝกหอม</font></td><td>น. ชื่อไม้ล้มลุกชนิด <i>Vetiveria zizanioides</i> (L.) Nash ในวงศ์</td></tr><tr><td>   </td><td>Gramineae ใบใช้มุงหลังคา รากใช้ทํายาได้.</td></tr><tr><td>  </td></tr><tr><td>  </td></tr><tr><td><font color="blue">แฝก, แฝกหอม</font></td><td>น. ชื่อไม้ล้มลุกชนิด <i>Vetiveria zizanioides</i> (L.) Nash ในวงศ์</td></tr><tr><td>   </td><td>Gramineae ใบใช้มุงหลังคา รากใช้ทํายาได้.</td></tr><tr><td>  </td></tr><tr><td>  </td></tr><tr><td><font color="blue">แฝง</font></td><td>ก. หลบ แอบ ซ่อน เร้น โดยอาศัยสิ่งกําบัง.  ว. เคลือบคลุม, ที่ซ่อนเร้น</td></tr><tr><td>   </td><td>เช่น ความร้อนแฝง.</td></tr><tr><td>  </td></tr><tr><td>  </td></tr><tr><td><font color="blue">แฝด ๑</font></td><td>ว. เป็นคู่ (ใช้เรียกลูกที่เกิดจากท้องแม่เดียวกัน ในระยะเวลาเดียวกัน</td></tr><tr><td>   </td><td>หรือใกล้กัน) เช่น มีลูกแฝด, โดยอนุโลมเรียกลูกที่เกิดจากท้องแม่</td></tr><tr><td>   </td><td>คนเดียวกันแม้เกินกว่า ๒ คนก็ได้ เช่น แฝด ๓ แฝด ๖, ติดกันเป็นคู่</td></tr><tr><td>   </td><td>เช่น มะม่วงแฝด ผลไม้แฝด.</td></tr><tr><td>  </td></tr><tr><td>  </td></tr><tr><td><font color="blue">แฝดน้ำ</font></td><td>น. ภาวะการตั้งครรภ์ที่มีปริมาณนํ้าครํ่ามากกว่าปรกติ.</td></tr><tr><td>  </td></tr><tr><td>  </td></tr><tr><td><font color="blue">แฝดเลือด</font></td><td>น. ภาวะที่เลือดออกมากทางช่องคลอดก่อนคลอดลูก.</td></tr><tr><td>  </td></tr><tr><td>  </td></tr><tr><td><font color="blue">แฝด ๒</font></td><td>น. เรียกยาหรือสิ่งที่ผู้หญิงให้ผัวกินเพื่อให้หลงรักตัวคนเดียวว่า</td></tr><tr><td>   </td><td>ยาแฝด.</td></tr><tr><td>  </td></tr><tr><td>  </td></tr><tr><td><font color="blue">ใฝ่</font></td><td>ก. มุ่ง, หวัง, ใคร่, ผูกพัน.</td></tr><tr><td>  </td></tr><tr><td>  </td></tr><tr><td><font color="blue">ใฝ่ใจ</font></td><td>ก. เอาใจผูกพันอยู่.</td></tr><tr><td>  </td></tr><tr><td>  </td></tr><tr><td><font color="blue">ใฝ่ต่ำ</font></td><td>ก. นิยมไปในทางเลว.</td></tr><tr><td>  </td></tr><tr><td>  </td></tr><tr><td><font color="blue">ใฝ่ฝัน</font></td><td>ก. คิดอยากได้, มุ่งหวัง, เช่น ใฝ่ฝันอยากไปเมืองนอก.</td></tr><tr><td>  </td></tr><tr><td>  </td></tr><tr><td><font color="blue">ใฝ่ร้อนจะนอนเย็น ใฝ่เย็นจะดิ้นตาย</font></td><td>(สํา) ก. มุ่งหวังจะสบายต้องทํางาน ถ้าเกียจคร้านจะลําบากยากจน.</td></tr><tr><td>  </td></tr><tr><td>  </td></tr><tr><td><font color="blue">ใฝ่ร้อนจะนอนเย็น ใฝ่เย็นจะดิ้นตาย</font></td><td>(สํา) ก. มุ่งหวังจะสบายต้องทํางาน ถ้าเกียจคร้านจะลําบากยากจน.</td></tr><tr><td>  </td></tr><tr><td>  </td></tr><tr><td><font color="blue">ใฝ่สูง</font></td><td>ก. ทะเยอทะยานเกินตัว.</td></tr><tr><td>  </td></tr><tr><td>  </td></tr><tr><td><font color="blue">ใฝ่สูงจนเกินศักดิ์, ใฝ่สูงให้เกินศักดิ์</font></td><td>(สํา) ก. หวังสิ่งที่เกินฐานะของตน (มักใช้ในความปฏิเสธ) เช่น</td></tr><tr><td>   </td><td>อย่าใฝ่สูงจนเกินศักดิ์ อย่าใฝ่สูงให้เกินศักดิ์.</td></tr><tr><td>  </td></tr><tr><td>  </td></tr><tr><td><font color="blue">ใฝ่สูงจนเกินศักดิ์, ใฝ่สูงให้เกินศักดิ์</font></td><td>(สํา) ก. หวังสิ่งที่เกินฐานะของตน (มักใช้ในความปฏิเสธ) เช่น</td></tr><tr><td>   </td><td>อย่าใฝ่สูงจนเกินศักดิ์ อย่าใฝ่สูงให้เกินศักดิ์.</td></tr><tr><td>  </td></tr><tr><td>  </td></tr><tr><td><font color="blue">ไฝ</font></td><td>น. จุด หรือตุ่มนูนที่มีสีดําหรือแดงขึ้นอยู่คงที่ตามตัว แต่ขนาด</td></tr><tr><td>   </td><td>อาจเปลี่ยนได้.</td></tr><tr><td>  </td></tr><tr><td>  </td></tr></tbody></table></center>
<title> พจนานุกรมไทย ฉบับราชบัณฑิตยสถาน พ.ศ. 2542 </title>





 

</body></html>